1 6 4 C. SUETONII

necessitudines reliquas), diu cunctatus, an sibi succes-
sorem destinaret, adoptandum Tiberio dederit ε sic vulgo
favorabilis, ut plurimi tradant, quoties aliquo adveniret,
vel sicunde discederet, prae turba occurrentium prose-
quentiumve nonnunquam eum discrimen vitae adisse:
e Germania vero, post compressam seditionem, rever-
tenti, praetorianas cohortes universas prodisse obviam,
quamvis pronunciatum esset, ut duae tantummodo exi-
rent; populi autem romani sexum, aetatem , ordinem
omnem usque ad vicesimum lapidem effudisse se.

V. Tamen longe majora et firmiora de eo judicia in
morte ac post mortem-exstitere. Quo defunctus est die,
lapidata sunt templa, subversae deum'arae, Lares a qui-
busdam familiares in publicum abjecti, partus conjugum
expositi. Quin et barbaros ferunt, quibus intestinum ,
quibusque adversus nos bellum esset, velut in domestico
communique moerore, consensisse ad inducias ε regulos
quosdam barbam posuisse, et uxorum capita rasisse, ad
indicium maximi luctus ε regum etiam regem et exer-
citatione venandi, et convictu megistanum abstinuisse,
quod apud Parthos justitii instar est.

VI. Romae quidem , quum ad primam famam valetu-
dinis attonita et moesta civitas sequentes nuncios oppe-
riretur, et repente jam vesperi incertis auctoribus con-
valuisse tandem percrebuisset, passim cum luminibus
et victimis in Capitolium concursum est, ac paene re-
vulsae templi fores , ne quid gestientes vota reddere
morarentur. Expergefactus e somno Tiberius est gratu-
lantium vocibus, atque undique concinentium, <c SALVA
ROMA, sALvA PATRIA, sALvus EST GERMANJcus! ι) Sed ut

