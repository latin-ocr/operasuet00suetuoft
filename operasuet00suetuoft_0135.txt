 

 

OCTAVIUS AUGUSTUS. ¹⁰7

sos jam ad terram languentesque ramos convaluisse
adventu suo, adeo laetatus est, ut eas cum republica
Neapolitanorum permutaverit, AEnaria data. Observabat
et dies, quosdam, ne aut postridie nundinas quoquam
proficisceretur, aut Nonis quicquam rei seriae inchoaret3
nihil in hoc quidem aliud devitanS, ut ad Tiberium scri-
bit, quam Συσφημίαν nominis.

XCIII. Peregrinarum cerimoniarum sicut veteres ac
praeceptas reverentissime coluit, ita ceteras contemptui
habuit. Namque Athenis initiatuS, quum postea Romae
pro tribunali de privilegio sacerdotum Atticae Cereris
cognosceret, et quaedam secretiora proponerentur, di-
misso consilio et corona circumstantium, solus audiit
disceptantes. At contra, non modo in peragranda AEgypto
paulo deflectere ad visendum Apin supersedit, sed et
Caium nepotem, quod Judaeam praetervehens apud Hie-
rosolymam non supplicasset, collaudavit.

XCIV. Et quoniam ad haec ventum est, non ab re
fuerit subtexere, quae ei prius , quam nasceretur, et ipso
natali die, ac deinceps evenerint, quibus futura magni-
tudo ejus et perpetua felicitas sperari animadvertique
posset. Velitris antiquitus tacta de coelo parte muri,
responsum est, ejus oppidi civem quandoque rerum
potiturum': qua fiducia Veliterni, et tunc statim, et
postea saepiuS, paene ad exitium sui, cum populo Ro-
mano belligeraverunt. Sero tandem documentis appa-
ruit, ostentum illud Augusti potentiam portendisse.
Auctor est Julius MarathuS, ante paucOS, quam nasce·
retur, menseS, prodigium Romae factum publice, quo
denunciabatur regem populo Romano naturam partu-

