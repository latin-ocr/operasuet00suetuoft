’ 168 C. sus'romn

et veste longa, noctibus obiret, ac scenicas saltandi ca-
nendique artes studiosissime appeteret3 facile id sane
Tiberio patiente, si per has mansuefieri posset ferum
ejus ingenium ‚ quod sagacissimus senex ita prorsus
perspexerat , ut aliquoties praedicaret, « exitio suo om-
niumque Caium vivere: ι) et, <c se natricem [serpentis
id genus] populo roman0, Phaethontem orbi terrarum
educare. n ’

XII. Non ita multo post J uniam Claudillam, M. Silani
nobilissimi viri filiam, duxit uxorem. Deinde augur in
locum fratris sui Drusi destinatus , prius quam inaugu-
raretur, ad pontificatum traductus est: insigni testimo-
nio pietatis atque indolis, quum, deserta desolataque
reliquis subsidiis aula, Sejano hoste tunc suspecto, mox
et oppress0, ad spem successionis paulatim admoveretur.
Quam quo magis confirmaret , amissa Junia ex partu ,
Enniam Naeviam, Macronis uxorem, qui tum praetoria-
nis cohortibus praeerat, sollicitavit ad stuprum , pollici-
tus et matrimonium suum, si potitus imperio fuisset t
deque ea re> et jurejurandO, et chirographo cavit. Per
hanc insinuatus Macroni, veneno Tiberium aggressus
est, ut quidam opinantur: spirantique adhuc detrahi
annulum, et, quoni-am suspicionem retinentis dabat, pul-
vinum jussit injici, atque etiam fauces manu sua op-
pressit, liberto, qui ob atrocitatem facinoris exclamave-
rat, confestim in crucem acto. Nec abhorret a veritate,
quum sint quidam auctores ‚ ipsum postea, etsi non de
perfecto, at certe de cogitato quondam parricidio, pro-
fessum. Gloriatum enim esse assidue, in commemoranda
sua pietate, ιι ad ulciscendam necem matris et fratrum,

