e. sumus cffisAa. 27

rem regia: lectica , ac Curio stabulum Nicomedis , et
Bithynicum fornicem dicunt. Missa etiam facio edicta
Bibuli, quibus proscripsit ‘collegam suum, Bithynicam
reginam .· α eique regem antea fuisse cordi, nunc esse
regnum.» Quo tempore, ut M. Brutus refert, Octavius
etiam quidam , valetudine mentis liberius dicax, con-
ventu maximo quum Pompeium regem appellasset, ipsum
reginam salutavit. Sed C. Memmius etiam ad cyathum
et vinum Nicomedi stetisse objecit, cum reliquis exo-
letis , pleno convivio , accubantibus nonnullis urbicis
negotiatoribuS, quorum refert nomina. Cicero vero, non
contentus in quibusdam epistolis scripsisse, a satelliti-
bus eum in cubiculum regium eductum, in aureo lecto,
veste purpurea decubuisse , floremque aetatis a Venere
orti in Bithynia contaminatum : quondam etiam in
senatu defendenti Nysae causam, filiae NicomediS, bene-
ficiaque regis in se commemoranti , «Remove, inquit,
istaec, oro te3 quando notum est, et quid ille tibi, et
quid illi tute dederis, 2> Gallico denique triumpho mi-
lites ejus inter cetera carmina, qualia currum prose-

quentes joculariter canunt, etiam vulgatissimum illud
pronuntiaverunt ε

Gallias Caesar subegit , Nicomedes Caesarem.
Ecce Caesar nunc triumphat, qui subegit Gallias:
Nicomedes non triumphat, qui subegit Caesarem.

L. Pronum et sumptuosum in libidines fuisse, con-
stans opinio est, plurimasque et illustres feminas cor·
rupisse : in quibus Posthumiam Servii Sulpicii, Lolliam
Auli Gabinii, Tertullam M. Crassi, etiam Cn. Pompeii

