260 C. SUETONII

sularum, domus priscorum ducum arserunt, hostilibus
adhuc spoliis adornatae, deorumque aedeS, ab regibus„
ac deinde punicis et gallicis bellis votae dedicataeque, et ·
quicquid visendum atque memorabile ex antiquitate
duraverat. Hoc incendium e turre Maecenatiana pro·
spectanS, laetusque «flammae‚» ut aiebat, «pulchritu-
dine,» ἅλωσιν Ilii in illo :suo scenico habitu decantavit.
Ac ne non hinc quoque, quantum posset praedae et ma-
nubiarum, invaderet, pollicitus cadaverum et ruderum
gratuitam egestionem, nemini ad reliquias rerum suarum
adire permisit; col-lationibusque non receptis mod0,
verumet efflagitatiS, provincias privatorumque census
prope exhausit.

XXXIX. Accesserunt tantis exr principe malis pro-
brisque quaedam et fortuita z pestilentia unius autumni,
quo triginta funerum millia in rationem Libitinae vene-
runt : clades britannica, qua duo praecipua oppida,
magna civium sociorumque caede, direpta sunt ε igno-
minia ad Orientem, legionibus in Armenia sub jugum
missiS, aegreque Syria retenta. Mirum , et vel praecipue
notabile inter haec ffierit, nihil eum patientiuS, quam
maledicta et convicia hominum , tulisse, neque in ullos
leniorem, quam qui se dictis aut carminibus lacessis-
sent, exstitisse. Multa graece latineque proscripta, aut
vulgata sunt3 sicut illa ε

Νέρων , ὀρέστης, Ᾱλκμαίων, μητροκτόνοι.
Νεόνυμφον Νέρων ἰδίαν μητέρ’ ἀπέκτεινεν.

Quis negat, AEneae magna de stirpe Neronem?
Sustulit hic matrem, sustulit ille patrem.

 

