256 C. SUETONII

quasi deprehensum crimen voluntaria morte vitasset.
Adduntur his atrociora, sed incertis auctoribuS‚ ad
visendum interfectae cadaver accurrisse , contrectasse
membra, alia vituperasse, alia laudasse , sitique interim
oborta , bibisse. Neque tamen conscientiam sceleriS,
quamquam et militum , et senatus populique gratulatio-
nibus confirmaretur, aut statim aut unquam postea ferre
potuit, saepe confessus , exagitari se materna specie ,
verberibusque Furiarum ac taedis ardentibus. Quin et,
facto per magos sacro , evocare manes et exorare tenta-
vit. Peregrinatione quidem Graeciae, Eleusiniis sacris ,
quorum initiatione impii et scelerati voce praeconis sum-
moventur, interesse non ausus est. J unxitque parricidio
matris amitae necem. Quam quum ex duritie alvi cuban-
tem visitaret, et illa , tractans lanuginem ejus, ut asso-
let, jam grandis natu, per blanditias-forte dixisset,
« simul hanc excepero, mori volo : n conversus ad
proximos , confestim se positurum, velut irridens ait;
praecepitque mediciS, ut largius purgarent aegram. Nec-
dum defunctae bona invasit, suppresso testamento, ne
quid abscederet.

XXXV. Uxores praeter Octaviam duas postea duxit ε
Poppaeam Sabinam, quaestorio patre natam, et equiti
romano antea nuptam; deinde Statiliam Messalinam,
Tauri bis consulis ac triumphalis abneptem. Qua ut po-
tiretur, virum ejus, Atticum Vestinum consulem, in
honore ipso trucidavit. Octaviae consuetudinem cito as-
pernatus , corripientibus amicis , « Sufficere illi debere, »
respondit, c< uxoria ornamenta. ³> Eamdem mox saepe
frustra strangulare meditatus, dimisit ut sterilem ε sed

