1 58 C. SUETONII

lam, quem senem adolescens observaverat. Sed affecta-
tione et morositate nimia obscurabat stilum : ut aliquanto
’ ex tempore, quam a cura, praestantior haberetur. Com-
posuit et carmen lyricum, cujus est titulu5, Conquestio
de L. Coesaris morte. Fecit et graeca poemata, imitatus
Euphorionem , et Rhianum, et Parthenium, quibus poe·
tis admodum delectatUS, scripta eorum et imagines pu-
blicis bibliothecis inter veteres et praecipuos auctores de-
dicavit : et ob hoc plerique eruditorum certatim ad eum
multa de his ediderunt. Maxime tamen curavit notitiam
historiae fabulariS, usque ad ineptias atque derisum. Nam
et grammaticos , quod genus hominum praecipue, ut dixi-
mus, appetebat, ejusmodi fere quaestionibus experieba-
tur : «Quae mater Hecubae ε Quod Achilli nomen inter
virgines fuisset z Quid Sirenes cantare sint solitae? » Et
quo primum die, post excessum Augusti, curiam intra-
vit3 quasi pietati simul ac religioni satisfacturUS, Minois
exemp10, thure quidem ac vino, verum sine tibicine,
supplicavit, ut ille olim in morte filii.

LXXI. Sermone grae00,'quamquam alias promtus et
facilis, non tamen usquequaque usus est, abstinuitque
maxime in senatu, adeo quidem, ut monopolium nomi-
naturuS, prius veniam postularit, quod sibi verbo pere-
grino utendum esset. Atque etiam in quodam decreto
patrum , quum ἐμβλημα recitaretur, commutandam cen-
suit vocem, et pro peregrina nostratem requirendam,
aut, si non reperiretur, vel pluribus, et per ambitum
verborum, rem enunciandam. Militem quoque graece

testimonium interrogatum, nisi latine respondere vetuit.
LXXII. Bis omnino toto secessus tempore, Romam

 

