1 o C. SUETONII

carentur.Antiquumetiam retulit morem, ut quo mense
fasces non haberet, accensus ante eum iret, lictores
pone sequerentur. Lege autem Agraria promulgata,
obnuntiantem collegam armis foro expulit. Ac postero
die in senatu conquestum, nec quoquam reperte, qui
super tali consternatione referre, aut censere aliquid
auderet, qualia multa saepe in levioribus turbis decreta
erant, in eam coegit desperationem, ut quoad potestate
abiret, domo abditus nihil aliud quam per edicta obnun-
tiaret. Unus ex eo tempore omnia in republica, et ad
arbitrium administravit ε ut nonnulli urbanorum, quum
quid per jocum testandi gratia signarent, non Coesare
ct Bibulo , sed lulio et Coesare consulibus actum scri—
berent, bis eundem praeponentes , nomine atque cogno-
mine: utque vulgo mox ferrenturhi versus ε

Non Bibulo quidquam nuper, sed Caesare factum est:
Nam Bibulo fieri consule nil memini.

Campum Stellatem, majoribus consecratum , agrumque
Campanum, ad subsidia reipublicae vectigalem relic-
tum, divisit extra sortem ad viginti millibus civium,
quibus terni pluresve liberi essent. PublicanOS, remis-
sionem petentes , tertia mercedum parte relevavit, ac,
ne in locatione novorum vectigalium immoderatius liee-
rentur, propalam monuit. Cetera item , quae cuique
libuissent, dilargitus est, contradicente nullo, ac , si
conaretur quiS, abs-territO. M. Catonem interpellantem
extrahi curia per lictorem , ducique in carcerem jussit.
L. Lucullo liberius resistenti, tantum calumniarum me-

 

 

