9. υ. C. SUETONII

tur. Ac vix uno interposito die confecit nuptias3 non
repertiS‚ qui sequerentur exemplum, excepto libertino
quodam, et altero primipilari, cujus officium nuptiarum
et ipse cum Agrippina celebravit.

XXVII. Liberos ex tribus uxoribus tulit: ex Urgu-
lanilla Drusum et Claudiam; ex Petina Antoniam3 ex
Messalina Octaviam, et quem primo Germanicum, mox
Britannicum cognominavit. Drusum Pompeiis impube-
rem amisit, pir0, per lusum in sublime jactato et hiatu
oris exceptO, strangulatum3 cui et ante paucos dies
filiam Sejani despondisset. Quo magis miror, fuisse, qui
traderent, fraude a Sejano necatum. Claudiam, ex liberto
suo Botere conceptam , quamvis ante quintum mensem
divortii natam, alique coeptam, exponi tamen ad matris
januam, et nudam jussit abjici. Antoniam Cn. Pompeio
MagnO, deinde Fausto Sullae, nobilissimis juvenibus,
Octaviam Neroni privigno suo collocavit, Silano ante
desponsatam. Britannicum, vicesimo imperii die, inque
secundo consulatu natum sibi, parvulum etiam tum, et
militi, pro concione manibus suis gestanS, et plebi, per
spectacula gremio aut ante se retinenS, assidue commen-
dabat, faustisque ominibus cum acclamantium turba pro-
sequebatur. E generis Neronem adoptavit ε Pompeium
atque Silanum non recusavit modo , sed et interemit.

XXVIII. Libertorum praecipue suspexit Posiden spa-
donem, quem etiam britannico triumpho inter militares
viros hasta pura donavit: nec minus Felicem, quem
cohortibus et alis provinciaeque J udaeae praeposuit, trium
reginarum maritum: et Arpocran, cui lectica per Ur-
bem vehendi, spectaculaque publice edendi jus tribuit :

