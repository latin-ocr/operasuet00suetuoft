’ 136 · C. SUETONH

XXX. Quin etiam speciem libertatis quamdam induxit,
conservatis senatui ac magistratibus et majestate pristina
et potestate z neque tam parvum quicquam , neque tam
magnum publici privatique negotii fuit, de quo non ad
P. C. referretur. De vectigalibus ac monopoliis, de ex-
struendis reficiendisve operibuS, etiam de legendo vel
exauctorando milite, ac legionum et auxiliorum descri-
ptione3 denique, quibus imperium prorogari, aut ex-
traordinaria bel-la mandari, quid et qua forma regum
litteris rescribi placeret. Praefectum alae , de vi et rapinis
reum, causam in senatu dicere coegit. Nunquam cu·
riam nisi solus intravit: lectica quondam introlatus aeger,
comites a se removit.

XXXI. Quaedam adversus sententiam suam decerni,
ne questus quidem est. Negante eo , destinatos magistra-
tus abesse oportere, ut praesentes honori acquiescerent, .
praetor designatus liberam legationem impetravit. Ite-
rum censente, ut Trebianis legatam in opus novi theatri
pecuniam ad munitionem viae transferre concederetur,
obtinere non potuit, quin rata voluntas legatoris esset.
Quum senatusconsultum per discessionem forte fieret,
transeuntem eum in alteram partem , in qua pauciores
erant, secutus est nemo, Cetera quoque nonnisi per ma-
gistratu& et jure ordinario agebantur; tanta consulum
auctoritate , ut legati ex Africa adierint eOS, querenteS,
trahi se a Caesare, ad quem missi forent. Nec mirum ‚

quum palam esset, ipsum quoque eisdem et assurgere ,
et decedere via.

XXXII. Corripuit consulares exercitibus praepositos ,
quod non de rebus gestis senatui scriberent, quodque

 

