1 30 C. SUETONII

XX. A Germania in urbem post biennium regressus,
triumphum, quem distulerat, egit3 prosequentibus etiam
legatis, quibus triumphalia ornamenta impetrarat. Ac
priusquam in Capitolium flecteret, deseendit e curru ,
seque praesidenti patri ad genua summisit. Batonem, Pan-
nonium ducem ,ingentibus donatum praemiis, Ravennam
transtulit3 gratiam referenS, quod se quondam, cum
exercitu iniquitate loci circumclusum, passus esset eva-
dere. Prandium dehinc populo mille mensis, et congia-
rium trecenos nummos viritim dedit. Dedicavit et Con-
cordiae aedem, item Pollucis et CastoriS, suo fratrisque
nomine, de manubiis.

XXI. Ac non multo post, lege. per consules lata, ut
provincias cum Augusto communiter administraret, si-
mulque censum ageret, condito lustr0, in Illyricum pro-
fectus est. Et statim ex itinere revocatUS, jam quidem
affectum, sed tamen spirantem adhuc Augustum reperit,
fuitque una secreto per totum diem. Scio, vulgo persua-
sum, quasi, egresso post. secretum sermonem Tiberio,
vox Augusti per cubiculariOS excepta sit ε «Miserum po-
pulum romanum, qui sub tam lentis maxillis erit. » Nec
illud quidem ignoro , aliquos tradidisse, Augustum pa-
lam nee dissimulanter morum ejus diritatemtadeo im-
probasse , ut nonnunquam remissiores hilarioresque ser-
moneS, superveniente eo, abrumperet : sed expugna-
tum precibus uxoris adoptionem non abnuisse3 vel etiam
ambitione tractum, ut tali successore desiderabilior ipse
quandoque fieret. Adduei tamen nequeo, quin existi-
mem, circumspectissimum *et prudentissimum prinei·-
pem, in tanto praesertim negoti0‚ nihil temere fecisse;

 

 

