OCTAVIUS AUGUSTUS. 57

salutato, hunc foedissimo convicio coram prosciderunt.
Partitis post victoriam officiis, quum Antonius Orien·
tem ordinandum, ipse veteranos in Italiam reducendos
et municipalibus agris collocandos recepisset3 neque ve-
teranorum neque possessorum gratiam tenuit3 alteriS,
pelli se , alteris , non pro spe meritorum tractari, que-
rentibus.

XIV. Quo tempore L. Antonium, fiducia consulatus
quem gerebat, ac fraternae potentiae, res novas molien-
tem, confugere Perusiam coegit, et ad deditionem fame
compulit3 non tamen sine magnis suis et ante bellum
et in bello discriminibus. Nam quum spectaculo ludorum
gregarium militem , in quatuordecim ordinibus sedentem,
excitari per apparitorem jussisset, rumore ab obtrectato-
ribus dilato, quasi eumdem mox et discruciatum necasset;
minimum abfuit, quin periret concursu et indignatione
turbae militaris. Saluti fuit, quod, qui desiderabatur,
repente comparuit incolumis ac sine injuria. Circa peru-
sinum autem murum sacrificans, paene interceptus est a
manu gladiatorum quae oppido eruperat.

XV. Perusia capta, in plurimos animadvertit; orare
veniam vel excusare se conantibuS, una voce occurrenS,
«Moriendum esse. » Scribunt quidam, trecentos ex dedi-
ticiis electOS, utriusque ordinis, ad aram Divo Julio
exstructam Idibus Martiis hostiarum more mactatos.
Exstiterunt, qui traderent, consulto eum ad arma isse,
ut occulti adversarii, et quos metus magis quam volun-
tas contineret, facultate L. Antonii ducis praebita, dete·
gerentur3 devictisque his et confiscatiS, promissa vete-
ranis praemia persolverentur.

