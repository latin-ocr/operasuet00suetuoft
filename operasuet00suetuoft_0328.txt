2 2 C. SUETONH

est3 quum, spe colloquii facta, quasi ad conditionem
pacis militibus eductis , ex improviso , atque in ipsa con-
salutatione, dimicandum fuisset. Ac statim moriendi
impetum cepit ε ut multi, nec frustra, opinantur, magis
pudore, ne tanto rerum hominumque periculo domina-
tionem sibi asserere perseveraret, quam desperatione
ulla, aut diffidentia copiarum : quippe residuis, inte·
grisque etiam nunc, quas secum ad secundos casus deti-
nuerat ‚ et supervenientibus aliis e Dalmatia ‚ Pannonia-
que et Moesia : ne victis quidem adeo afflictis, ut non
in ultionem ignominiae quidvis discriminis ultro ‚ et vel
solae subirent.

X. Interfuit hoc bello pater meus Suetonius Lenis ‚
tertiae decimae legionis tribunus angusticlavius. Is mox
referre crebro solebat ‚ Othonem etiam privatum usque
adeo detestatum civilia arma, ut , memorante quodam
inter epulas de Cassii Brutique exitu ‚ cohorruerit ε nec
concursurum cum Galba fuisse ⁷ nisi confideret, sine
bello rem transigi posse : tunc ad despiciendam vitam
exemplo manipularis militis concitatum ‚ qui ‚ quum cla-
dem exercitus nunciaret, nec cuiquam fidem faceret ‚ ac
nunc mendacii, nunc timoris , quasi fugisset ex acie, ar·
gueretur‚ gladio ante pedes ejus incubuerit. Hoc viso ‚
proclamasse eum, aiebat, « Non amplius se in periculum
tales tamque hene meritos conjecturum. ›) Fratrem igitur,
fratrisque filium, et singulos amicorum cohortatus ‚ ut
sibi quisquc pro facultate consuleret, ab amplexu et
osculo suo dimisit omneS‚ secretoque capto, binos codi-
cillos exaravit : ad sororem consolatorios, sed et ad Mes-
salinam Neronis‚ quam matrimonio destinarat, commen-

