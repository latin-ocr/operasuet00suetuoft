TIBERIUS. ι 39 ‚

exsilio affecit. Senatori latum clavum ademit, quum co-
gnovisset, sub kalendas julias demigrasse in hortos, quo
vilius post diem aedes in urbe conduceret. Alium et
quaestura removit, quod uxorem, pridie sortitione duc-
tam, postridie repudiasset.

, XXXVI. Externas cerimonias, aegyptios judaicosque
ritus compescuit; coactiS, qui superstitione ea teneban-
tur, religiosas vestes cum instrumento omni comburere.
Judaeorum juventutem, per speciem sacramenti, in pro-
vincias gravioris coeli distribuit ε reliquos gentis ejusdem ,
vel similia sectanteS, urbe summovit, sub poena perpe-
tuae servitutiS, nisi obtemperassent. Expulit et mathe-
maticos ε sed deprecantibus, ac , se artem desiturOS, pro-
mittentibus, veniam dedit.

XXXVII. In primis tuendae pacis a grassaturis ac la·
trociniis seditionumque licentia curam habuit. Stationes
militum per Italiam solito frequentiores disposuit. Romae
castra constituit, quibus praetorianae cohortes , vagae
· ante id tempuS, et per hospitia dispersae , continerentur.
Populares tumultus et ortos‘gravissime coercuit , et, ne
orirentur, sedulo cavit. Caede in theatro per discordiam
admissa, capita factionum et histriones, propter quos
dissidebatur, relegavit3 nec, ut revocaret, unquam ullis
populi precibus potuit evinci. Quum Pollentina plebs
funus cujusdam primipilaris non prius ex foro misisset,
quam extorta pecunia per vim heredibus ad gladiatorium*
munus; cohortem ab urbe, et aliam a Cottii regno, dis-1
simulata itineris causa, detectis repente annis, conci-'
flentibusque signis, per diversas portas in oppidum im·
misit3 ac partem majorem plebei ac decurionum in

