ι 20 C. SUETONH

de praemiis ,tyrannicidarum referendum censuit. Praetura
deinde functuS, quum exitu anni discordia inter Trium-
viros exorta esset3 retentis ultra justum tempus insigni-
bus , L. Antonium consulem , triumviri fratrem, ad Pe-
rusiam secutus , deditione a* ceteris facta, solus per-
mansit in partibus, ac primo Praeneste, inde Neapolin
evasit3 servisque ad pileum frustra vocatiS, in Siciliam
profugit. Sed indigne ferens, nec statim se in conspec-
tum Sex. Pompeii admissum, et fascium usu prohibitum ,
ad M. Antonium trajecit in Achaiam. Cum qUO, brevi
reconciliata inter omnes pace, Romam rediit, uxorem-
que Liviam Drusillam, et tunc gravidam, et ante jam
apud se filium enixam, petenti Augusto concessit. Nec
multo post diem obiit, utroque liberorum superstite,
Tiberio Drusoque Neronibus

V. Tiberium quidam Fundis natum existimaverunt,
secuti levem conjecturam, quod materna ejus avia Fun-
dana fuerit, et quod mox simulacrum Felicitatis ex se· ‚
natusconsulto publicatum ibi sit. Sed , ut plures certio-
resque tradunt , natus est Romae in Palatio, sextodecimo
kalendas decembriS, M. AEmilio Lepido iterum, L. Mu-
natio Planco consulibUS, post bellum Philippense. Sic
enim in fastos actaque publica relatum est. Nec tamen
desunt, qui partim antecedente anne, Hirtii ac Pansae,
partim insequente, Servilii Isaurici Antoniique consu-
latu , genitum eum scribant. ὁ

VI. Infantiam pueritiamque habuit laboriosam et exer-
citam, comes usquequaque parentum fugae z quos qui-*
dem apud Neapolin, sub irruptionem hostis navigium
clam petenteS, vagitu suo paene bis prodidit, semel, quum

 

