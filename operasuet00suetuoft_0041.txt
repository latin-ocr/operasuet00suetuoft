 

C. IULIUS CAESAR. ¹⁹·

quidem ac periculosi, abstinuit, tam foederatis , quam
infestis ac feris gentibus ultro lacessitis: adeo ut se-
natus quondam legatos ad explorandum statum Gallia-
rum mittendos decreverit, ac nonnulli dedendum eum
hostibus cen-suerint. Sed prospere decedentibus rebuS,
et saepius et plurium , quam quisquam unquam, dierum
supplicationes impetravit.

. XXV. Gessit autem novem annis, quibus in imperio
fuit, haec fere. Omnem Galliam, quae saltu Pyrenaeo
Alpibusque et monte Gebenna, fluminibusque Rheno
et Rhodano continetur, patetque circuitu ad bis et
tricies centum millia passuum, praeter socias ac bene
meritas civitateS, in provinciae formam redegit, eique
quadringenties in singulos annos stipendii nomine impo-
suit. Germanos, qui trans Rhenum incolunt, primus
Romanorum ponte fabricato aggressuS, maximis affecit
cladibus, Aggressus est et Britannos, ignotos antea;
superatisque pecunias et obsides imperavit ε per tot
successus ter, nec amplius , adversum casum expertus ε
in Britannia, classe vi tempestatis prope absumpta3 et
in Gallia, ad Gergoviam legione fusa3 et in -Germano-
rum finibuS, Titurio et Aurunculeio legatis per insidias
caesiS.

XXVI. Eodem temporis spatio matrem prim0, deinde
filiam, nec multo post nepotem amisit. Inter quae con-
sternata P. Clodii caede republica , quum senatus unum
consulem, nominatimque Cn. Pompeium, fieri censuis-
set, egit cum tribunis plebis, collegam se Pompeio
destinantibuS, id potius ad populum ferrent, ut absenti
sibi, quandocunque imperii tempus expleri coepisset,

