GALBA. 3

stanti vitium eorporis secreto posita veste detexit, ne
quasi ignaram fallere videretur. Ex Achaica liberos ,
Caium et Servium , procreavit. Quorum major Caius at-
tritis facultatibus Urbe cessit : prohibitusque a Tiberio
sortiri anno suo proconsulatum , voluntaria morte obiit.

IV. Serv. Galba imperator, M. Valerio Messala, Cn.
Lentulo consulibuS, natus est, ix kalendas januarii, in
villa colli superposita, prope Terracinam, sinistrorsus
Fundos petentibus. Adoptatus a noverca sua, Livium no-
men et Ocellae cognomen assumsit, mutato praenomine.
Nam et Lucium mox pro Servio usque ad tempus impe-
· rii usurpavit. Constat, Augustum puero adhue, salutanti
se inter aequales, apprehensa buccula dixisse, καὶ σύ,
τέκνον, τ’ἧς ἀρχῆς ἡμῶν παρατρῶξῃ. Sed et TiberiuS, quum
comperisset, imperaturum eum, verum in senecta, «Vi-
vat sane, » ait , « quando id ad nos nihil pertinet. » Avo
quoque ejus fulgur procuranti, quum exta de manibus
aquila rapuisset , et in frugiferam quercum contulisset,
responsum est, summum, sed serum, imperium por-
tendi familiae. Et ille irridens, « Sane, >› inquit, α quum
mula pepererit. » Nihil aeque postea Galbam tentantem
res novas confirmavit, quam mulae partus ε ceterisque
ut obscoenum ostentum abhorrentibus , solus pro laetis-
simo accepit, memor sacrificii, dictique avi. Sumta vi-
rili toga , somniavit Fortunam. dicentem , « stare se ante
fores defessam, et, nisi ocius reciperetur, cuicunque ob-
vio praedae futuram. » thue evigilavit, aperto atrio ‚ si-
mulacrum aeneum deae, cubitali majus , juxta limen
invenit : idque gremio suo Tusculum, ubi ae'stivare con·
suerat, avexit, et in parte aedium consecratum. men-

1.

