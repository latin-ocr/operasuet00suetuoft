DE ILLUSTRIBUS GRAMMATICIS. 9⁷»

diligentissimus erat, quum et officinas promercalium
vestium exerceret, et agros adeo coleret, ut vitem,
manu ejus institutam , satis constet trecenta sexaginta
quinque vasa edidisse. Sed maxime flagrabat libidinibus
in muliereS, usque ad infamiam oris ε dictoque non in-
faceto notatum ferunt cujusdam, qui, quum in turba
osculum sibi ingerentem, quamquam refugiens, devitare
non posset, ιε Vis tu, » inquit, « magister, quoties festi-
nantem aliquem vides, abligurrire? »

. XXIV. M. Valerius Probus, Berytius, diu centuria·
tum petiit, donec taedio ad studia se contulit.lLegerat in
provincia quosdam veteres libellos apud grammatistam,
durante adhuc ibi antiquorum memoria, necdum om-
nino abolita, sicut Romae. Hos quum diligentius repe-
tere, atque alios deinceps cognoscere cuperet, quamvis ,
omnes contemni, magisque opprobrio legentibus, quam
gloriae et fructui esse, animadverteret, nihilominus in
proposito mansit : multaque exemplaria contracta emen·
dare, ac distinguere, et annotare curavit, soli huic, nec
ulli praeterea grammatices parti, dedituS. Hic non tam
discipulos, quam sectatores aliquot, habuit. Nunquam
enim ita„docuit , ut magistri personam sustineret. Unum
vel alterum, vel, quum plurimos, tres aut quatuor,
postmeridianis horis admittere solebat, cubansque, in-
ter longos ac vulgares> sermones , legere quaedam, idque
perraro. Nimis pauca et exigua de quibusdam minutis
quaestiunculis edidit. Reliquit autem non mediocrem sil-
vam observationum sermonis antiqui.

