 

calcum. ,99

dum erat, pueri nobiles ex Asia ad edendas in scena
operas evocati praepararentur3 ut eos inspiceret horta·
returque‚ restitit. ‘Ac‚ nisi princeps ,gregis algere se
diceret , redire ac repraesentare spectaculum voluit.
Duplex dehinc fama est. Alii tradunt, alloquenti pueros
a tergo Chaeream cervicem gladio caesim graviter per-
cussisse, praemissa voce, « Hoc age! » dehinc Cornelium
Sabinum, alterum e conjuratis tribunum, ex adverso
trajecisse pectus. Alii, Sabinum, summota per conscios
centuriones turba, signum more militiae petisse, et,
Caio Iovem dante, Chaeream exclamasse, α Accipe ira·
tum! » respicientique maxillam ictu discidisse. Jacen-
tem, contractisque membris clamitantem se vivere,
ceteri vulneribus triginta confecerunt. Nam signum erat
omnium, « Repete! » Quidam etiam per obscoena ferrum
adegerunt. Ad primum tumultum lecticarii cum asseri·
hus in auxilium accucurrerunt: mox Germani corporis
custodes : ac nonnullos ex percussoribus, quosdam ctiam
senatores innoxiOS‚ interemerunt.

LIX. Vixit annis undetriginta ε imperavit triennio et
decem mensibus, diebusque oct0. Cadaver ejus clam in
hortos Lamianos asportatum ‚ et tumultuario rogo se-
miambustum, levi cespite obrutum est : postea per
sorores ab exsilio reversas erutum, et crematum ‚ se-
pultumque. Satis constat, priusquam id fieret, horto-
rum custodes umbris inquietatos t in ea quoque domo,
in qua occubuerit, nullam noctem sine aliquo terrore
transactam ‚ donec ipsa domus incendio consumta sit.
Periit una et uxor Caesonia, gladio a centurione con-
fossa, et fllia parieti illisa. ⁴

