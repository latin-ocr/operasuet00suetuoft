ι 52 C. SUETONII

pedita, exploratorem viae, primarum cohortium centu—
rionem, stratum humi paene ad necem verberavit.

LXI. Mox in omne genus crudelitatis erupit, nun-
quam deficiente materia : quum primo matris, deinde
nepotum et nuruS‚ postremo Sejani familiares atque etiam
notos persequeretur. Post cujus interitum vel saevissimus
exstitit3 quo maxime apparuit, non tam ipsum a Sejano
concitari solitum, quam Sejanum quaerenti occasiones
subministrasse. Etsi commentario , quem de vita sua
summatim breviterque composuit, ausus est scribere,
α Sejanum se punisse, quod comperisset, furere adver-
sus liberos Germanici filii sui: 2> quorum ipse alterum,
suspecto jam, alterum, oppresso demum Sejano, intere-
mit. Singillatim crudeliter facta ejus exsequi, longum
est : genera, velut exemplaria, saevitiae enumerare, sat
erit. Nullus a poena hominum cessavit dies , ne religiosus
quidem ac sacer. Animadversum in quosdam ineunte
anno novo ε accusati damnatique multi cum liberis atque
etiam uxoribus suis, Interdictum, ne capite damnatos
propinqui lugerent ε decreta accusatoribus praecipua prae-
mia, nonnunquam et testibus. Nemini delatorum fides
abrogata. Omne crimen pro capitali receptum, etiam
paucorum simpliciumque verborum. Objectum est poetae ,
quod in tragoedia Agamemnonem probris lacessisset: ob-
jectum et historicO, quod «Brutum Cassiumque ultimos
Romanorum >2 dixisset : animadversum est statim in auc-
toreS, scriptaque abolita, quamvis probarentur ante ali-
quot annOS, etiam Augusto. audiente, recitata. Quibus-
dam, custodiae traditis, non modo studendi solatium
ademtum, sed etiam sermonis et colloquii usus. Citati

 

