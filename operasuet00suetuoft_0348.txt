[02 C. SUETONH

cogitaret volveretque animo, quamlibet magnum, id
esse proventurum ‚ pollicerentur. Et unus ex nobilibus
captivis , Josephus ‚ quum conjiceretur in vincula, con-
stantissime asseveravit, fore, ut ab eodem brevi solve-
retur, verum jam imperatore.-Nunciabantur et ex Urbe
praesagia, Neronem diebus ultimis monitum per quie-
tem, ut tensam Jovis Optimi Maximi e sacrario in do-
mum Vespasiani, et inde in Circum deduceret : ac non
multo post ‚ comitia secundi consulatus ineunte Galba,
statuam divi Julii ad Orientem sponte conversam : acie-
que betriacensi, priusquam committeretur, duas aquilas
in conspectu omnium conflixisse3 victaque altera, su·
pervenisse tertiam ab solis exortu, ac victricem abegisse.

VI. Nec tamen quicquam ante tentavit, promtissimis
atque etiam instantibus suiS, quam sollicitatus quorum-
dam et ignotorum et absentium fortuito favore. Moesiaci
exercitus bina e tribus legionibus millia , missa auxilio' ‚
Othoni, postquam ingressis iter nuntiatum est, victum
eum , ac vim *vitae suae attulisse, nihilo secius Aquileiam
usque perseveraverunt ,. quasi rumori minus crederent.
lbi per occasionem ac licentiam omni rapinarum genere
grassati, quum timerent , ne sibi reversis reddenda ra-
tio, ac subeunda poena esset, consilium inierunt eli-
gendi creandique imperatoris : « Neque enim deteriores
esse aut Hispaniensi exercitu , qui Galbam , aut praeto-
riano, qui Othonem , aut germanion, qui Vitellium fe-
cissent. » Propositis itaquenominibus legatorum consu·
larium, quot ubique tunc erant, quum ceteros, aliurn
v >alia de causa, improbarent, et quidam e legione tertia,

quae sub exitu Neronis translata ex Syr-ia in Moesiam

