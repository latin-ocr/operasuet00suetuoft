224 C. SUETONII

ratoris ultro procucurrissent. Nam illud omnem fidem
excesserit, quod nuptiiS‚ quas Messalina cum adultero
Silio fecerat, tabellas dotis et ipse consignaverit3 in-
ductus, quasi de industria simularentur, ad avertendum
transferendumque periculum, quod imminere ipsi per
quaedam ostenta portenderetur.

XXX. Auctoritas dignitasque formae non defuit vel
stanti, vel sedenti, ac praecipue quiescenti. Nam et pro—
lixo, nec exili, corpore erat; et specie canitieque pul-
chra, opimis cervicibuS. Ceterum et ingredientem desti-
tuebant poplites minus firmi, et remisse quid vel serio
agentem multa dehonestabant ε risus indecens3 ira tur-
pior, spumante rictU, humentibus naribus, praeterea
linguae titubantia, caputque, quum semper, tum in
quantulocumque actu vel maxime tremulum.

XXXI. Valetudine sicut olim gravi, ita princeps per-
prospera usus est, excepto stomachi dolore, quo se cor-
reptum etiam de consciscenda morte cogitasse dixit.

XXXII. Convivia agitavit et ampla et assidua , ac fere
patentissimis locis, ut plerumque sexcenteni simul dis·
cumberent. Convivatus est et super emissarium Fucini
lacuS, ac paene summersuS, quum emissa impetu aqua
redundasset. Adhibebat omni coenae et liberos suos cum
pueris puellisque nobilibus, qui more veteri ad fulcra
lectorum sedentes vescerentur. Convivae , qui pridie
scyphum aureum surripuisse existimabatur, revocato in
diem posterum, calicem fictilem apposuit. Dicitur etiam
meditatus edictum, «quo veniam daret, flatum crepitum-
que ventris in convivio emittendi3 >³ quum, periclita-
tum quemdam prae pudore ex continentia, reperisset.

 

