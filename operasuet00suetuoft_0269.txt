ι NERO. 210 1

XIII. Non immerito inter spectacula ab eo edita et
Tiridatis in Urbem introitum retulerim. Quem Armenia!
regem , magnis pollicitationibus sollicitatum, quum de-
stinato per edictum die ostensurus populo propter nubi-
lum distulisset, produxit, quo opportunissime potuit,
dispositis circa Fori templa armatis cohortibus, curuli
residens apud Rostra triumphantis habitu , inter signa
militaria atque vexilla: et primo per devexum pulpitum
subeuntem admisit ad genua , allevatumque dextra
exosculatus est; dein precanti, tiara deducta, diadema
imposuit, verba supplicis interpretata praetorio viro
multitudini pronunciante. Perductum inde in theatrum,
ac rursus supplicantem , juxta se latere dextro colloca-
vit. Ob quae imperator consalutatuS, laurea in Capitolium
lata. Janum geminum clausit, tanquam nullo residuo
bello. ³

XIV. Consulatus quatuor gessit: primum bimestrem,
secundum et novissimum semestres , tertium quadrime-
strem :medios duos continuavit3 reliquos inter annua
spatia variavit.

XV. In jurisdictione postulatoribus, nisi sequenti die,
ac per libellos, non temere respOndit. Cognoscendi morem
eum tenuit , ut, continuis actionibus omissis, singillatim
quaeque per vices ageret. Quoties autem ad consultandum ·
secederet , neque in commune quicquam, neque propa-
lam deliberabat3 sed conscriptas ab unoquoque sententias
tacitus ac secreto legenS, quod sibi libuisset, perinde
atque pluribus idem videretur, pronunciabat. In Curiam
libertinorum filios diu non admisit : admissis a prioribus
principibus honores denegavit. CandidatoS, qui supra

ι. 16

