TIBERIUS. ι 53

ad causam dicendam partim se domi vulneraverunt, certi
damnationiS, sed ad vexationem ignominiamque vitan-
dam3 partim in media curia venenum hauserunt, et
tamen colligatis vulneribuS, ac semianimes palpitantes-
que in carcerem rapti. Nemo punitorum non et in Ge-
monias abjectuS, uncoque tractus; viginti uno die, [ab-
jecti tractique sunt] inter eos feminae et pueri. Imma-
turae puellae , quia more tradito nefas esset virgines stran-
gulari, vitiatae prius a carnifice, dein strangulatae. Mori
volentibus vis adhibita vivendi. Nam mortem adeo leve
supplicium putabat, ut, quum audisset, unum e reiS,
Carnulium nomine, anticipasse eam , exclamaverit ε « Car-
nulius me evasit.» Et in recognoscendis custodiis, pre-
canti cuidam poenae maturitatem respondit : « Nondum
tecum in gratiam redii. >2 Annalibus suis vir consularis
inseruit , frequenti quondam convivio, cui et ipse affue—
rit, interrogatum eum subito et clare a quodam nan0,
adstante mensae inter copreaS, cur Paconius maJestatis
reus tam diu viveret, statim quidem petulantiam linguae
objurgasse, ceterum post paucos dies, scripsisse senatui,
ut de poena Paeonii quamprimum statueret.

LXII. Auxit intenditque saevitiam , exacerbatus in-
dicio de morte filii sui Drusi :quem quum morbo et
intemperantia perisse existimaret, ut tandem veneno in-
teremtum fraude Livillae uxoris atque Sejani cognovit ,
neque tormentis neque supplicio cujusquam pepercit;
soli' huic cognitioni adeo per totos dies deditus et inten-
tuS, ut Rhodiensem hospitem, quem familiaribus litteris
Romam evocarat, advenisse sibi nunciatum, torqueri
sine mora jusserit, quasi aliquis ex necessariis quaestioni

