72 C. SUETONII

quum procuratorum suorum nomine formalem dictaret
epistolam, sic coepit: «Dominus et deus noster hoc
fieri jubet. » Unde institutum posthac, ut ne scripto qui-
‘dem ac sermone cujusquam appellaretur aliter. Statuas
sibi in Capitolio non nisi aureas et argenteas poni per-
misit, ac ponderis certi. Janos arcusque cum quadrigis
et insignibus triumphorum per regiones Urbis tantos ac
tot exstruxit, ut cuidam graece inscriptum sit : APKEI.
Consulatus septemdecim cepit, quot ante eum nemo.
Ex quibus septem , medios continuavit : omnes autem
poene titulo tenus gessit ε nec quemquam ultra kalendas
maii ε plures ad idus usque januarias Post autem duos
triumphOS, Germanici cognomine assumtO, septembrem
mensem et octobrem ex appellationibus suiS‚ Germani-
cum Domitianumque transnominavit3 quod altero sus-
cepisset imperium ‚ altero natus esset. st

XIV. Per haec terribilis cunctis et invisuS, tandem op-
pressus est amicorum libertorumque intimorum conspi-
ratione, simul et uxoris. Annum diemque ultimum vitae
jam pridem suspectum habebat : horam etiam, nec n'on
x et genus mortis.. Adolescentulo Chaldaei cuncta praedixc·
rant. Pater quoque super coenam quondam fungis absti-
nentem palam irriserat, 'ut ignarum sortis suae, quod
non ferrum potius timeret. Quare pavidus semper atque
anxiuS, minimis etiam suspicionibus praeter modum con-
movebatur3 ‘ut edicti, de excidendis vineis propositi,
gratiam facere non alia magis re compulsus credatur,
quam quod sparsi libelli cum his versibus erant :

Κῆν με φάγῃς ἐπὶ ῥίζαν , ὅμως ἔτι καρποφορήσω,
.

Οσσον ἐπισπεῖσαι Καίσαρι θυομένῳ.

