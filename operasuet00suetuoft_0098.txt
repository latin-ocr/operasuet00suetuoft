7 o C. SUETONll

postea negligentia conturbatum atque confusum , rursus
ad pristinam rationem redegit z in cujus ordinatione
sextilem mensem e suo cognomine nuncupavit, magis
quam septembrem, quo erat natus3 quia hoc sibi et
primus consulatuS, et insignes victoriae obtigissent. Sa-
cerdotum et numerum et dignitatem, sed et commoda
auxit, praecipue vestalium virginum. Quumque in de-
mortuae locum aliam capi oporteret, ambirentque multi,
ne filias in sortem darent3 adjuravit, si cujusquam nep-
tium suarum competeret aetaS, oblaturum se fuisse eam.
Nonnulla etiam ex antiquis cerimoniis , paulatim abolita ‚
restituit: ut salutis augurium, Diale flaminium, sa-
crum lupercale, ludos seculares et compitalicios. Lu-
percalibus vetuit currere imberbes3 item, Secularibus
ludis juvenes utriusque sexus prohibuit ullum noctur-
num spectaculum frequentare,·nisi cum aliquo majore
natu propinquorum. Compitales lares ornari bis anno
instituit, vernis floribus et aestivis. Proximum a dis im-
mortalibus honorem memoriae ducum praestitit, qui im-
perium populi romani ex minimo maximum reddidis-
sent. Itaque et opera cujusque, manentibus titulis , res-
tituit, et statuas omnium triumphali effigie in utraque
fori sui porticu dedicavit3 professus edict0, «commentum
id se, ut illorum velut ad exemplar et ipse, dum vive·
ret, et insequentium aetatum principes exigerentur a ci-
vibuS. >2 Pompeii quoque statuam, contra theatri ejus
regiam, marmoreo J ano superposuit, translatam e curia,
in qua C. Caesar fuerat occisus.

XXXII. Pleraque pessimi exempli correxit, quae in
perniciem publicam, aut ex consuetudine licentiaque

