vEsrAslANus. 49

XVII. In omne hominum genus liberalissimus, ex·
plevit censum senatorum ε consulares inopes quingenis
sestertiis annuis sustentavit : plurimas per totum orbem
civitates, terrae motu aut incendio afflictas, restituit in
melius.

XVIII. Ingenia et artes vel maxime fovit : primus e
fisco latinis graecisque rhetoribus annua centena consti-
tuit : praestantes poetas, nec non et artificeS, Coae Ve-
neriS, item Colossi refectorem, insigni congiario magna-
que mercede donavit: mechanico quoque, grandes co-
lumnas exigua impensa perducturum in Capitolium
pollicenti, praemium pro commento non mediocre obtu-
lit3 operam remisit, praefatus; α Sineret, se plebeculam

pascere. »

 

XIX. Ludis ‚ per quos scena Marcelliani theatri resti-
tuta dedicabatur, vetera quoque acroamata revocaverat. =.
Apollinari tragoedo quadringenta, Terpno Diodoroque ⁸
citharoedis ducena, nonnullis centena, quibus minimum ,
quadragena sestertia super plurimas coronas aureas de-
dit. Sed et convivabatur assidue , ac saepius recta et da·
psile, ut macellarios adjuvaret. Dabat sicut Saturnalibus
viris apophoreta , ita per kalendas martias feminis : et
tamen ne sic quidem pristinae cupiditatis infamia caruit.
Alexandrini Cybiosacten eum vocare perseveraverunt,
cognomine unius e regibus suis turpissimarum sordium.
Sed et in funere F avor archimimus personam ejus ferens ,
imitansque , ut est mos, facta ac dicta vivi, interrogatis
palam procuratoribuS, «quanti funus et pompa consta·
ret? » ut audiit, α sestertio centies‚» exclamavit : «Centum

sibi sestertia darent, ac se vel in Tiberim projicerent. »
11. [1

