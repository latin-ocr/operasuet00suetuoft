 

 

CLAUDHJS. ²⁰7

IX. Sed ne discriminibus quidem caruit : primum
in ipso consulatu, quod Neronis et Drusi ‚ fratrum Cae-
saris, statuas segnius locandas ponendasque curasset,
paene honore summotus est; deinde, extraneo vel etiam
domesticorum aliquo deferente , assidue varieque in-
quietatus. Quum vero detecta esset Lepidi et Gaetulici
conjuratio, missus in Germaniam inter legatos ad gra-
tulandum, etiam vitae periculum adiit: indignante ac
fremente Caio, patruum potissimum ad se missum, quasi
ad puerum regendum3 adeO, ut non defuerint, qui tra-
derent, praecipitatum quoque in flumen, sicut vestitus
advenerat. Atque ex eo nunquam non in senatu novissi-
mus consularium sententiam dixit, ignominiae causa
post omnes interrogatus Etiam cognitio falsi testamenti
recepta est, in quo et ipse signaverat. Postremo etiam
sestertium octogies pro introitu novi sacerdotii coactus
impendere, ad eas rei familiaris angustias decidit, ut,
quum obligatam aerario fidem liberare non posset, in
vacuum lege praediatoria venalis pependerit sub edicto
praefectorum.

X. Per haec ac talia maxima aetatis parte transacta,
quinquagesimo anno imperium cepit, quantumvis mira-
bili casu. Exclusus inter ceteros ab insidiatoribus Caii,
quum, quasi secretum eo desiderante, turbam summo-
verent, in diaetam , cui nomen est Hermaeum , recesserat.
Neque multo post rumore caedis exterrituS, prorepsit
ad solarium proximum , interque praetenta foribus vela
se abdidit ε latentem discurrens forte gregarius mileS,
animadversis pedibuS, e studio sciscitandi, quisnam esset,
agnovit, extractumque, et prae metu ad genua sibi acci-

