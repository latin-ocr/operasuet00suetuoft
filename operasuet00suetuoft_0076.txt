48 C. SIIETONII

liquit, neque voluisse se diutius vivere, neque curasse,
quod valetudine minus prospera uteretur z ideoque :- et
quae religiones monerent, et quae„ renuntiarent amici,
neglexisse. Sunt qui putent, confisum eum novissimo
illo senatusconsulto ac jurejurando ‚ etiam custodias
Hispanorum, cum gladiis sectantium se, removisse. Alii
e diverso opinatum, insidias undique imminentes subire
semel confessum satius esse, quam cavere semper. Alii
ferunt dicere solitum, non tam sua, quam reipublicae
interesse,uuti salvus esset : se jam pridem potentiae glo-
riaeque abunde adeptum z rempublicam , si quid sibi eve-
niret, neque quietam fore, et aliquanto deteriore con-
ditione civilia bella subituram.

LXXXVII. Illud plane inter omnes fere constitit, ta-
lem ei mortem paene ex sententia obtigisse. Nam et quon-
dam, quum apud Xenophontem legisset, Cyrum ultima
valetudine mandasse quaedam de funere su0, aspernatus
tam lentum mortis genus ‚ subitam sibi celeremque op-
taverat. Et pridie quam occideretur , in sermone nato
super coenam, apud M. Lepidum, quisnam esset finis
vitae commodissimuS‚ repentinum inopinatumque prae-
tulerat.

LXXXVIII. Periit sexto et quinquagesimo aetatis an-
no : atque in Deorum numerum relatus est, non ore
modo decernentium, sed et persuasione vulgi. Siquidem
ludis, quos primos consecratos ei heres Augustus edebat,
stella crinita per septem dies continuos fulsit, exoriens
circa undecimam horam :creditumque est, animam esse
Caesaris in coelum recepti: et hac de causa simulacro
ejus in vertice additur stella. Curiam in qua occisus

 

