NERO. 267

concedi sibi oraret. Inventus est postea in scrinio ejus
hac de re sermo formatus : sed deterritum putant, ne
prius , quam in Forum perveniret, discerperetur. Sic co·
gitatione in posterum diem dilata, ad mediam fere no-
ctem excitatus, ut comperit, ,stationem militum re·
cessisse, prosiluit e lecto , misitque circum amicos, Et
quia nihil a quoquam renunciabatur‚ ipse cum paucis
hospitia singulorum adiit. Verum clausis omnium fori-
bus, respondente nullo , in cubiculum rediit, unde jam
et custodes diffugerant, direptis etiam stragulis , amota
et pyxide veneni. Ac statim Spiculum mirmillonem‚ vel
quemlibet percussorem, cujus manu periret, requisivit:
et, nemine reperto , α Ergo eg0, n iuquit, <t nec amicum
habe0, nec inimicumP» procurritque, quasi praecipita·
turus se in Tiberim. ’

XLVIII. Sed revocato rursus impetu , aliquid secre-
tioris latebrae ad colligendum animum desideravit : et
offerente Phaonte liberto suburbanum suum inter Sala-
riam et Nomentanam viam circa·quartum milliarium,
ut erat nudo pede atque tunicatuS, paenulam obsoleti
coloris superinduit ε adopertoque capite, et ante faciem
obtento sudari0, equum inscendit, quatuor solis comi-
tantibuS, inter quos et Sporus erat. Statimque tremore
terrae, et fulgure adverso pavefactus, audiit ex proximis
castris clamorem miiitum, et sibi adversa, et Galbae
prospera ominantium z etiam ex obviis viatoribus quem-
dam dicentem, « Hi Neronem persequuntur3» alium
sciscitantem, α Ecquid in Urbe novi de Nerone? n Equo
autem odore abjecti in via cadaveris consternatO, de-
tecta facie agnitus est a quodam missicio praetoriano, et

