58 C. SUETONH

XVI. Bellum Siculum inchoavit in primiS‚ sed diu
traxit, intermissum saepius; modo'reparandarum clas-
sium causa, quas tempestatibus duplici naufragio ‚ et
quidem per aestatem, amiserat3 modo pace facta, flagi-
tante popuIO, ob interclusos commeatus ‚ famemque
ingravescentem ε donec navibus ex integro fabricatiS, ac
viginti servorum millibus manumissiS, et ad remum da-
tis, portum J ulium apud Baias, immisso in Lucrinum et
Avernum lacum mari, effecit.. In quo quum hieme tota
copias exercuisset, Pompeium inter Mylas et Naulochum
superavit; sub horam pugnae tam arto repente somno
· devinctuS, ut ad dandum signum ab amicis excitaretur.
Unde praebitam Antonio materiam putem exprobrandi,
<c Ne rectis quidem oculis eum aspicere potuisse instruc-
tam aciem : verum supinum, coelum intuentem. stupi-
dum cubuisse; nec prius surrexisse ‚ ac militibus in
conspectum fuisse, quam a M. ¹Agrippa fugatae sint hos—
tium naves, » Alii dictum factumque ejus criminantur,
quasi classibus tempestate perditis exclamaverit, «etiam
invito Neptuno victoriam se adepturum, ³> ac die Circen-
sium proximo solemni pompae simulacrum Dei detraxerit.
Nec temere plura ac majora pericula ullo alio bello adiit.
Trajecto in Siciliam exercitu , quum partem reliquam
copiarum continenti repeteret, oppressus ex improviso a
Demochare et Apollophane, praefectis Pompeii, uno de-
mum navigio aegerrime effugit. Iterum, quum praeter Lo-
cros Rhegium pedibus iret, et prospectis biremibus Pom—
peianis terram legentibu8‚ suas ratus, descendisset ad
litus, paene exceptus est. Tunc etiam per devios tramites
refugientem servus AEmilii Pauli, comitis ejus, dolens pro-

 

