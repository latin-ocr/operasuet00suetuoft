36 C. SUETONII

auro politis armis ornaret, simul et ad speciem, et quo
tenaciores eorum in proelio essent metu damni. Dilige-
bat quoque usque adeo, ut audita clade Tituriana bar-
bam capillumque submiserit3 nec ante dempserit, quam
vindicasset. Quibus rebus et devotissimos sibi , et fortis-
simos reddidit.

LXVIII. Ingresso civile bellum centuriones cujusque
legionis singulos equites e viatico suo obtulerunt3 et
universi milites gratuitam et sine frumento stipendioque
operam, quum tenuiorum tutelam locupletiores in sc
. contulissent. Neque in tam diuturno spatio quisquam
omnino descivit : plerique capti concessam sibi sub con-
ditione vitam, si militare adversus eum vellent, recu-
sarunt. Famem et ceteras necessitateS, non quum obside-
rentur modO, sed et si alios ipsi obsiderent, tantopere
tolerabant, ut Dyrrachina munitione PompeiuS, viso
genere panis ex herba, quo sustinebantur, cum seris
sibi-rem esse, dixerit, amoverique ociuS, nec cuiquam
ostendi jusserit , 'ne patientia et pertinacia hostis *animi
suorum frangerentur. Quanta fortitudine dimicarint,
testimonio est. quod , adverso semel apud Dyrrachium
proelio, poenam in se ultro depoposcerunt : ut conso-
landos eos magis imperator quam puniendos, habuerit.
Ceteris proeliis innumeras adversariorum copias, multis
partibus ipsi pauciores, facile superarunt. Denique una
sextae legionis cohors, praeposita casteIIO, quatuor Pom-
peii legiones per aliquot horas sustinuit, paene omnis
confixa multitudine hostilium sagittarum, quarum cen-
tum ac triginta millia intra vallum reperta sunt. Nec
mirum, si quis singulorum facta respiciat, vel Cassii

 

'ML-...5 ...unas-*‚Å¥2-

 

