198 e. sumonn

machinis labefactis opifices diffugerint. Supervenitque
il‘lico quidam Cassius quoque nomine, jussum se somnio
affirmans, immolare taurum Jovi. Capitolium Capuae
idibus martiis de coelo tactum est ε item Romae cella
Palatini atriensis, Nec defuerunt , qui conjectarent ,
altero ostento periculum a custodibus domino portendi3
altero , caedem rursus insignem, qualis eodem die facta
quondam fuisset. Consulenti quoque de genitura sua,
Sulla mathematicus , « certissimam necem appropin-
quare, n affirmavit. Monuerunt et sortes Antiatinae ,
« ut a Cassio caveret. » Qua causa ille Cassium Longi-
num, Asiae tum proconsulem, occidendum delegaverat,
immemor, Chaeream Cassium nominari. Pridie, quam

periret, somniavit, consistere se in coelo juxta solium ⁷

Jovis, impulsumque ab eo dextri pedis pollice, ‘e‘t in
terras praecipitatum. Prodigiorum loco habita sunt etiam ,
quae forte illo ipso die paulo prius acciderant. Sacrifi-
cans respersus est phoenicopteri sanguine. Et pantomi-
mus Mnester tragoediam saltavit, quam olim Neoptole-
mus tragoedus ludis , quibus rex Macedonum Philippus
occisus est, egerat. Et quum in Laureolo mim0, in quo
actor proripiens se ruina sanguinem vomit , plures se-
cundarum certatim experimentum artis darent, cruore
scena abundavit. Parabatur et in noctem spectaculum,

quo· argumenta inferorum per AEgyptios et AEthiopas
explicarentur.

LVIII. Nono kalendas februarias , hora quasi septima,
cunctatus, an ad prandium surgeret, marcente adhue
stomacho pridiani cibi onere, tandem suadentibus ami-
cis egressus est. Quum in crypta, per quam transeun-

