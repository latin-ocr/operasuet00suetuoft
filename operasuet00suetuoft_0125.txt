OCTAVIUS AUGUSTUS. 97

dem cubuisse aiunt, nisi humili et modice instrato.
Veste non temere alia quam domestica usus est, ab so-
rore et uxore et filia neptibusque confecta τ togiS, neque
restrictis, neque fusis : clave, nec lat0, nec angusto :
calciamentis altiusculiS, ut procerior quam erat, vide-
retur. Et forensia autem ct calceos nunquam non intra
cubiculum habuit, ad subitos repentinosque casus pa-
rata.

LXXIV. Convivabatur et assidue, nec unquam nisi
recta, non sine magno ordinum hominumque dilectu.
Valerius Messala tradit, neminem unquam libertino·
rum adhibitum ab eo coenae, excepto Mena, sed asserto
in ingenuitatem, post proditam SeX. Pompeii classem.
Ipse scribit, invitasse se quemdam, in cujus villa mane-
ret, qui speculator suus olim fuisset. Convivia nonnun-
quam et serius inibat, et maturius relinquebat; quum
convivae et Coenare inciperent, priusquam ille discumbe-
ret, et permanerent, digresso eo. Coenam ternis ferculis ,
aut, quum abundantissime, senis praebebat, ut non
nimio sumptu, ita summa comitate. Nam et ad com-
munionem sermonis tacentes vel summissim fabulantes
provocabat, et aut acroamata et histrioncS, aut etiam
triviales ex circo¹ ludios interponebat, ac frequentius
aretalogOS.

LXXV. Festos et solemnes dies profusissime, non-
nunquam tantum joculariter, celebrabat. Saturnalibus ,
et si quando alias libuisset, modo munera dividebat,
vestem, et aurum, et argentum ε modo nummos omnis
’ notae, etiam veteres regios ac peregrinos ε interdum
nihil praeter cilicia et spongias, et rutabula, et forpiceS,

1. 7

