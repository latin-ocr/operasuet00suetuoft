c. sumus CAEsAn. 29

senatui affirmavit : quae scire C. Matium, et C. Oppium ,
reliquosque, Caesaris amicos ε quorum C. Oppius, quasi
plane defensione ac patrocinio res egeret, librum edi-
dit, « Non esse Caesaris filium , quem Cleopatra dicat. »
Helvius Cinna, tribunus plebis, plerisque confessus est
habuisse se scriptam paratamque legem , quam Caesar
ferre jussisset, quum ipse abesset, uti uxores liberorum
quaerendorum causa, quas et quot vellet, ducere lice-
ret. Ac ne cui dubium omnino sit, et impudicitiae eum ,
et adulteriorum flagrasse infamia, Curio pater quadam
eum oratione «omnium mulierum virum, et omnium
virorum mulierem» appellat.

LIII. Vini parcissimum ne inimici quidem negave-
runt. Verbum M. Catonis est ε (ε Unum ex omnibus
Caesarem ad evertendam rempublicam sobrium acces-
sisse. » Nam circa victum C. Oppius adeo indifferentem
docet, ut quondam ab hospite conditum oleum, pro
viridi appositum, aspernantibus ceteriS, solum etiam¹
. largius dicat appetisse, ne hospitem aut negligentiae,
aut rusticitatis videretur arguere.

LIV. Abstinentiam neque in imperiiS, neque in ma-
gistratibus praestitit. Ut enim quidam monumentis suis
testati sunt, in Hispaniaaproconsule et a sociis pecunias
accepit, emendicatas in auxilium aeris alieni, et Lusita-
norum quaedam oppida, quanquam nec imperata de-
trectarent, et advenienti portas patefacerent, diripuit
hostiliter. In Gallia fana templaque deum donis referta
expilavit, urbes diruit, saepius ob praedam quam ob
delictum ε unde factum ut auro abundaret, ternisque
millibus nummum in libras promercale per Italiam pro-

