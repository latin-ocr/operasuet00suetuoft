C. JULIUS CAESAR. ¹9

‹lisium tetendit, quo consules Pompeiusque confugerant,
quamprimum transfretaturi. Hos frustra per omnes mo-
ras exitu prohibere conatuS, Romam iter convertit z
appellatisque de republica patribus, validissimas Pom-
peii copiaS, quoe sub tribus legatis», M. Petreio, et
L. Afranio, et M. Varrone in Hispania erant, invasit3
professus ante inter suos , ire se ad exercitum sine
duce , et inde reversurum ad dacem sine exercitu. Et
quanquam obsidione Massiliae, quae sibi in itinere por-
tas clauserat, summaque frumentariae rei penuria retar-
dante, brevi tamen omnia subegit.

XXXV. Hinc urbe repetita, in Macedoniam trans-
gressuS, Pompeium , per quatuor paene menses maximis
obsessum operibus , ad extremum Pharsalico proelio
fudit t et fugientem Alexandriam persecutuS, ut occi-
sum deprehendit, cum Ptolemaeo rege, a quo sibi quo-
que insidias tendi videbat, bellum sane difficillimum
gessit; neque loeo, neque tempore aeqUO, sed hieme
anni, et intra moenia copiosissimi ac sollertissimi hostiS‚
inops ipse rerum omnium, atque imparatus. Regnum
AEgypti victor Cleopatrae fratrique ejus minori permisit :
veritus provinciam facere, ne quandoque violentiorem
praesidem nacta, novarum rerum materia esset. Ab
Alexandria in Syriam , et inde Pontum transiit , urgen-
tibus de Pharnace nuntiis ε quem, Mithridatis Magni
filium , ac tunc occasione temporum bellantem , jamque
multiplici successu praeferocem ‚ intra quintum, quam
adfuerat, diem, quatuor, quibus in conspectum venit,
horis , una profligavit acie; crebro commemorans Pom-
peii felicitatem, cui praecipua militiae laus de tam imbelli

2.

